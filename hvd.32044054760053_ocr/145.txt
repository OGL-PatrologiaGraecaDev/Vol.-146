
2’19
Qure cum vidissem, sed et ex alio didicissem,
Clam per id accito signum monstrare doloris,
Tum demum certus, quid perferret quoque flatus,
Nec tamen ausus eram citius haec dicere cuiquam.
Post haec confestim vario languore gravatus,
Et, quod cunctigenis est plus miserabile morbis,
Ut defertur ab his quorum me cura revisit,
Nunc quasi phreneticus vix a multis religatus,
Mox velut exanimis desperatusque jacebam.
Haec tamen ipse scio, quod per Dominum quoque
[testor,
Smpe ita me pressum conventu daemoniorum,
Ut nec pro venia, qua jam moribundus egebam,
Catholicae ﬁdei tenuissem scita vel ulla.
Interea crebro visu rapiebar amaro,
Quo nimis horrendas potui cognoscere poenas.
Hoc quoties fuerat mihi visum est esse perenne.
Tunc tendum sensi quid jam mereantur iniqui,
Et memini dictum : Deus inspicit omne secretum,
Qui, hic cuncta mei denudans intima cordis,
Judicio justo dedit me semper inesse,
Quae olim cum reliquis credere posse putabam.
Nam nihil injustum me jam proferre querebar;
Verum mirabar divinae vim pietatis
Tempore sub tanto stolidum memet patientis.
Quid mihi tunc Socrates, vel Plato Aristotelesque,
Tullius ipse rhetor, mundanae dogmatis auctor?
Dic quid enim misero mihi tunc prodesse valebant?
Quos si non legi, per tempora multa cupivi
Aﬂ'ectuque ipso discendi adii loca quaedam,
’ Quae pro mundanis mihi cultibus optima duxi.
Sed me praeveniens Domini clementia ubique,
³ Quam prius exposui, ratione retraxerat inde.
“ Illa tripertita Maronis et inclyta verba,
Lectio Lucani, quam maxime tunc adamavi,
Et cui jam nuper, divinaa legis adulter,
Sic intentus eram quod vix agerem reliquum quid,
Atque legentem ipsum cepit me haec passio prim um.
Sec necdum pmnas credens exinde futuras,
Languidus, ut poteram, legi studiosus eumdem,
Donec ullius vigor exstiterat mihi sensus. ·
Quam venias causam qualemque dabant medicinam,
Cum nec signa crucis potuissem ponere fronti,
Et sine spe positus constringerer undique poenis,
Quas nec proferri facile esse reor neque credi,
Nunc invisibilis patiens tormenta doloris,
Mox ex visibili nimis afflictus cruciatu!
Nam, quo praeteream diversa quibus cruciabar,
Unum de multis, quod jam memini, reserabo :
Scilicet in tali versabar saepe stupore
Ut lux atque dies quid vel sint nescius essem,
Nec carnale aliquid plane dignoscere possem,
Intendens solum quo ﬂatus agone trahebar.
Sed satis hinc dictum. Properemus nunc aliorsum.
Postquam mira Dei clementia me reparavit,
Sanus et ex toto factus sum tempore parvo.
Jam mox oblitus quos passus eram cruciatus
Ac quae sunt visa reputans ut somnia vana,
Rursus decrevi captare negotia mundi.
Cujus in Ecclesia fuerit conversio nota;
