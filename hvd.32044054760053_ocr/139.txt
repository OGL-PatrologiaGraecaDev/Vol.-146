267

Porro quod humana signatur saepe ﬁgura,
Et quod nostrapte commotus dicitur esse,
Seu cum placatus mutabilis insinuatur,
Hoc quodam nostrae perhibetur more loquelae.
Nam quia per proprios erit innarabilis usus,
Cui non est ira, cui perturbatio nulla,
Nil cui contingit, sed semper idem tenet esse,
At nos mortales variis erroribus acti
In certis rebus studium conferre solemus,
Usibus humanis dat signa suae pietatis,
In quibus assumens nostra: speciem rationis
Ad cognoscendum nobis utcunque feretur.
Denique quis hominum posset cognoscere Summum,
Qui superexcedit humanae vim rationis,
Ni specie rerum manifestari voluisset?
Idcirco his rebus ita nostrapte figurat
Ceu Pater ad natos fandi mutaverit usus.
Dum blanditur eis aliquo motu levitatis.
Ut per signa sciant qum non possunt ratione ;
Nam velut infanti, nisi signis verba gerantur,
Nil sentire datur; sic nos quoniam peregrinis,
Donec in orbe sumus, infantibus assimilamur,
Non nisi per speculum sentire superna valemus.
Jam si linguarum laus consonet omnigenarum
Non colitur recte nisi pura credulitate.
Quem fateor mente supra quod dicitur esse
Sola fides recipit, quod nullus sermo valebit.
CAPITU LU Μ V.
Quod ﬁdes sine Operibus mortua sit.
Haec ita confessus morum potes addere gressus,
Per quos rite sapis quae sit doctrina suavis.
Nam ﬁt vana ﬁdes, ex hac si gesta recides ;
Ac frustra credis, si credita non operaris
Verum daemoniis ex hoc studio similaris,
Qui facienda sciunt, sed in omni more resistunt.
Propterea, ﬁli, quae profero cautius audi:
Qui tibi dat totum, de te quoque quaerit idipsum,
Scilicet ut primum ﬁdei capias documentum,
Exin jungaris sibi convenientibus actis.
Nil opus absque ﬁde, nec credulitas sine facto.
His igitur dictis breviter licet esto ﬁdelis,
Atque dehinc audi sensu, precor, interiori,
Quae lex virtutum, quod sit ﬁdei quoque scutum.
Nam super his etiam sermone brevi tibi dicam
Sed quoniam ﬁdei spes proxima debet haberi,
Hinc aliquod verbum reor esse prius referendum,
Cujus ab indiciis sentire sequentia possis,
Fer quod et edoctus capias exordia majus.
CAPITULUM VI.
De spe caelesti.
Cum necdum sapias, nihil impossibile dicas.
Ne detrahas illi cui cuncta facillima constant,
Et qui de nihilo totum plasmavit in ipso,
Quique dabit cunctis ut in ipso vivere possint.
Extra se ergo locus vivendi non erit ullus.
De patientia
Nam tibi, quisquis eris, qui tecum sic meditaris
Ut Deus aut nequeat cuiquam vel parcere nolit,
De bonitate sui ﬁducia nulla videtur,
Yivendi curas quia desperando recusas.
