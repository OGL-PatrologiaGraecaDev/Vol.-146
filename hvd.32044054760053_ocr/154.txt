10

297
Ac magi, somno moniti supremo
Ut minus regem repetant Herodem,
Sunt viam nisi aliam reverti
In regionem
Hymnus de Natali Domini.
Ο Salus mundi, Sator universi,
Sola spes vitae, decus o perenne,
Debitas laudes tibi nos ferentes
Suscipe clemens.
Qui volens totum reparare mundum
Gratiam miris dederas habenis,
Ne jugo legis premeretur omnis
Plasmatis az tas.
Haec agens gratis vice charitatis,
Res protoplasti miserans levasti ;
Et premens tandem Leviatban anguem,
Nos revocasti.
Nam eoaeternum tibi, Summe, Verbum
Prolis humanae speciem probare
Miseras orbi, sine labe Πίενὶ
Virgine sumptam.
Jam novum lumen datur ad salutem ;
Natus est nobis novus Auctor orbis,
Splendor aeterni Patris ac superni,
J am caro factus.
llle, signatas reserans ﬁguras
Legis obscuras ﬁdeique purae,
Sensibus nostris aderit perennis
Pro renovandis.
Nulla vis nobis remanet doloris ;
Filius Summi, vigor extat omni,
Qui ﬁde pura vigilique cura
Credit in ipsum.
Hinc melos hymni resonemus illi
Supplici voto studioque toto,
Ut cohaeredes sibimet ﬁdeles
Inveniamur.
Laus Patri summo, sit honorque Nato,
Pneumati sancto decus atque doxa,
Qui, manens trinus, Deus est et unus
Semper ubique. Amen.
Oratio metrica ad sanctam Trinitatem.
ο Pater aeterne, cui semper idem manet esse,
Ο Patris Verbum, per quod manet omne creatum,
Spiritus o sancte, quo constant cuncta sacrante,
Ο qui personis tribus his Deus unus haberis,
Ordine qui miro ﬁnis constas et origo,
Leges aeternas ac solus jure gubernas,
Qui genus humanum miseratus, mortiﬁcatum
Propter mortifera primi delicta parentis,
Vivere fecisti pretioso sanguine Christi,
Cujus in adventu mendum totum reparasti,
Cujus judicio statuentur cuncta sub mquo,
Da mihi velle bonum, vires ad perﬁciendum ;
Nam sino te nequeo vel mente capessere quidquam.
Tu nisi des votum, frustrabor ad omnia motus.
Unde etiam, posco, clemens hoc annue primo,
Quo proferre queam poscendi verbula recta.
PATBOL. CXLVI.
