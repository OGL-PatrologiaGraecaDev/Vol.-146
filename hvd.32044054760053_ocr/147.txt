284

283
Ut licet inferni simus de carcere certi,
Hunc trepidare parum, vel forte nihil videamur.
Quamvis vidissem, quamvis sim passus eumdem,
Me fateor mutum, nec quidquam promere possum,
Quod paenae tali dictu queat aaquiparari,
Ni ratione aliqua componam mente profunda
llanc ad praesentem poenam ceu corpus ad umbram.
CAPlTULUM XVIII.
Quod haec cuncta ad clerum dicta non aliter α me
nisi compatientis amore sint prolata.
Haec igitur clero statui proferre monendo,
Non ut quemque sciam plus quam me corripiend um,
Cui proprii mores eterna silentia ponunt;
Sed quasi compatiens variis erroribus orbis,
Quos reor augeri vitiis quam maxime cleri,
Atque ope consilii prodesse volens simul omni
Quod me laedebat, dum nosco aliis nociturum,
Ac quod profuerat, dum cunctis hoc quoque vellem,
Promere cogebar hujuscemodi rationem.
Sic Evangelii prodit quoque lectio sancti,
Sanato cuidam Dominum praecepta dedisse
Ut divulgaret quae dona Deus sibi ferret.
Hine instructus ego divina charismata dico,
Quodque mihi illicitum propria virtute probatur,
Hoc fraternus amor, et zeli norma ministrant.
Audite ergo, precor, quae vos, licet inﬁmus, hortor,
Et pensate minus quis sim, sed qualia dico.
Clerum namque monent, in quo simul ipse monebor,
Non minus idcirco laicis verbum dare curo :
Quo si forte velint, extollere se prohibentur,
Ne velut ignari sint in peccamine tuti, η
Sed potius humiles huc exhibeant simul aures,
Et sic communis habeatur sermo salutis.
CAPITULUM XIX.
Admonitio etiam facta ad laicos.
Ο quos vulgaris laicos cognominat usus,
Vos jam convenio, vobis haec verbula promo.
Nunquid enim sola Scripturarum documenta
Legis divine: demonstrant cognitionem,
Ac quos contingit ignaros esse librorum,
Sciti caelestis vos excusare potestis ?
Nonne Creatorem testantur cuncta creata,
Quis velut in libris illum cognoscere quitis?
Haec licet a reprobis indiscrete accipiantur,
Atque sinistrorum prorumpat abusio eorum :
(Per se quippe Deum perhibent concorditer unum)
Quid prodest vobis utcunque scientibus aequum
Explorare vias, quibus excusatio vestra
In conspectu hominum securior inveniatur,
Cum Deus, inspector cordis renumque probator,
Dissimulatores coram se vos sciat esse ?
Nam licet in nobis, qui doctores perhibemur,
Recte vivendi minus exemplum videatis,
Et sceleris vestri velut auctores maneamus,
Vos naturali tamen ingenio moderati,
Aut quocunque modo divinum jus sapientes,
Si quid post talem pietatis cognitionem
Amplius erratis, scelerum consortia fertis,
Et per notitiam transgressores simul estis.
Nam bos nec comebat qui jam, jugarferre recusat.
